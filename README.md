Μεταπτυχιακό Πρόγραμμα Τέχνες και Τεχνολογίες Ηχου, Ιόνιο Πανεπιστήμιο

Τελική Εργασία στο μάθημα Μουσική Πληροφορική

think siney - Ηλίας Μπαγλάνης

Στόχοι

Στόχος του έργου think siney είναι η παραγωγή ενός καμπυλωτού ηχητικού τοπίου, μέσω της εφαρμογής των γνώσεων και της εμπειρίας μου στο πρόγραμμα SuperCollider 3. Η επίτευξη του στόχου αυτού ήρθε με το συνδυασμό της γραφής κώδικα με τη live performance, με εργαλείο το ίδιο το πρόγραμμα. 



Διαδικασία εκμάθησης
  
  Οι γνώσεις μου εμπλουτίζονταν βηματικά κατά τη διάρκεια των διαλέξεων του εξαμήνου με τον κ. Ζάννο, με παράλληλη στήριξη από βοηθητικά εργαλεία όπως τα βίντεο του Eli Fieldsteel και τα βιβλία των

David Michael Cottle, Computer Music with examples in SuperCollider 3,
Miller Puckette, The Theory and Technique of Electronic Music, και
Bruno Ruviaro, A Gentle Introduction to SuperCollider.

Περιγραφή τεχνικής
 
 Το έργο think siney, αποτελείται από 338 γραμμές κώδικα και σχολίων. 
Φτιάχτηκε έτσι ώστε, να μην είναι ποτέ ίδιο. Εχει εμφανές το στοιχείο του αυτοσχεδιασμού, καθώς γίνεται χρήση των UGens MouseX και MouseY. Με την ενεργοποίηση των αντίστοιχων εντολών, ο εκτελεστής έχει τη δυνατότητα να κινηθεί με trackpad (ή το ποντίκι) του στο επίπεδο της οθόνης του υπολογιστή του και να παράξει ποικίλα μουσικά αποτελέσματα.
 
 Κυρίαρχο στοιχείο του έργου είναι τα sine waves σε διάφορες εκφράσεις τους. Εμφανίζονται ως απλές νότες με βάθος, ως συνηχήσεις 14 και 44 νοτών, έπειτα με κοκκώδη μορφή σε ψηλή συχνοτική περιοχή, με κρουστό αργόσυρτο βαθύ ήχο, με προστιθέμενες συχνότητες μιας "κουνημένης" σκάλας αρμονικών, με ρυθμικά φίλτρα, και ως θόρυβοι.
  
  Συμπερασματικά
 
 Το SuperCollider, με τη βαθύτητα που παρουσιάζει, μου έδωσε τη δυνατότητα να καταλάβω τι ωραία που είναι όταν φτάνεις στην πηγή του ήχου. Πηγαίνοντας, φυσικά, προς τα πίσω. Και ως πηγή εννοείται το μηδέν, η αρχή του ήχου. Η δημιουργία απλών ήχων έως και σύνθετων, ποικιλόμορφων ηχητικών τοπίων, έρχεται μέσα από κάμποσες γραμμές κώδικα που όσο αυξάνονται φτιάχνουν ένα δέντρο με μουσικά κλαδιά που κάθε ένα από αυτά είναι ένας αριθμός λογικών εντολών, οδηγούμενων από μαθηματικές σχέσεις.


Σύνδεσμοι:

audio & video 

https://drive.google.com/file/d/1F1pszehJ-XS83oShMpYSh_zv26KAy0iP/view?usp=sharing

audio only

https://drive.google.com/file/d/1ta7L7BTtlME00T3Rbsm6ALH1ZFVWAqDI/view?usp=sharing

